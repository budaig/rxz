{"title":"船山文集《周易外传》需","slug":"船山文集-周易外传-需","date":"2021-06-09T07:35:58.000Z","updated":"2021-06-15T03:45:27.169Z","comments":true,"path":"api/articles/船山文集-周易外传-需.json","excerpt":"水天需 (综卦讼 错卦晋 交互卦睽 本乾重震)需之为体，六来居四。以尼乾行，三阳聚升，欲遂不果，虽有积刚至健之才，遇险而不能不有以待之也。顾待之以“往涉大川”乎？行险阻之中而行之未顺也；将待之以“饮食燕乐”乎？介将雨之际而几恐或失也。以往涉为功者，需而不需，束湿苟且以求其成可，为申、商之术；以宴乐为务者，需以为需，守雌处錞而俟其徐清，为老、庄之旨矣。彖象义殊而适从无定，异端互托而学术以歧，君子之于需，将何所取哉？<br>则为之释曰：险易者事也，劳逸者势为之也，险有以为险，易有以为易；劳有所为劳，逸有所为逸。其能顺行而弗失者，恃有为之主者存也。无为之主，则进以逢咎，退以失几。主之者存，则犯波涛而不惊，坐鸣琴而不废。<br>需所恃者何也，自大壮而往，九进处乎天位也。三阳之兴也，浡然莫御者，其上行之势，遇四而非其类，则乍骇而阻矣；骤而视之则阴也，遍而察之则险也。故三以仓卒而入泥，初以逡巡而远难。然阴虽来成其险，而不觉自失其尊；阳虽往离实朋，而遂以诞登其位。夫方以类聚，气以同求。五即与四、上为体乎，然其所永好以同功者，三阳其夙侣也。入其中，履其位，操彼之生死而招我之俦伍，则孚可任而贞可恒。五之足恃以为主，决矣。<br>故二“有言”而“终吉”，三“寇至”而“不败”，得主而行乎险，犹不险也。可以劳，劳则收涉川之功；可以逸，逸则逐宴乐之好。舟附水而利，云依天以游，此所为“光亨”而“贞吉”者尔。彼贸然无主而以需道行之，夫不曰需者事之贼乎？而以之饮食宴乐，则丛台、阿房所以速亡其国，刘伶、阮籍所以疾入于狂也。","covers":null,"keywords":"日新知 知诺 布袋小知诺 布袋知诺 zhinuo 知行诺一","content":"<h3 id=\"水天需-综卦讼-错卦晋-交互卦睽-本乾重震\"><a href=\"#水天需-综卦讼-错卦晋-交互卦睽-本乾重震\" class=\"headerlink\" title=\"水天需 (综卦讼 错卦晋 交互卦睽 本乾重震)\"></a>水天需 (综卦讼 错卦晋 交互卦睽 本乾重震)</h3><p>需之为体，六来居四。以尼乾行，三阳聚升，欲遂不果，虽有积刚至健之才，遇险而不能不有以待之也。顾待之以“往涉大川”乎？行险阻之中而行之未顺也；将待之以“饮食燕乐”乎？介将雨之际而几恐或失也。以往涉为功者，需而不需，束湿苟且以求其成可，为申、商之术；以宴乐为务者，需以为需，守雌处錞而俟其徐清，为老、庄之旨矣。彖象义殊而适从无定，异端互托而学术以歧，君子之于需，将何所取哉？<br>则为之释曰：险易者事也，劳逸者势为之也，险有以为险，易有以为易；劳有所为劳，逸有所为逸。其能顺行而弗失者，恃有为之主者存也。无为之主，则进以逢咎，退以失几。主之者存，则犯波涛而不惊，坐鸣琴而不废。<br>需所恃者何也，自大壮而往，九进处乎天位也。三阳之兴也，浡然莫御者，其上行之势，遇四而非其类，则乍骇而阻矣；骤而视之则阴也，遍而察之则险也。故三以仓卒而入泥，初以逡巡而远难。然阴虽来成其险，而不觉自失其尊；阳虽往离实朋，而遂以诞登其位。夫方以类聚，气以同求。五即与四、上为体乎，然其所永好以同功者，三阳其夙侣也。入其中，履其位，操彼之生死而招我之俦伍，则孚可任而贞可恒。五之足恃以为主，决矣。<br>故二“有言”而“终吉”，三“寇至”而“不败”，得主而行乎险，犹不险也。可以劳，劳则收涉川之功；可以逸，逸则逐宴乐之好。舟附水而利，云依天以游，此所为“光亨”而“贞吉”者尔。彼贸然无主而以需道行之，夫不曰需者事之贼乎？而以之饮食宴乐，则丛台、阿房所以速亡其国，刘伶、阮籍所以疾入于狂也。</p>\n","more":"","categories":[{"name":"经","path":"api/categories/经.json"}],"tags":[{"name":"阴阳","path":"api/tags/阴阳.json"},{"name":"六十四卦","path":"api/tags/六十四卦.json"},{"name":"周易","path":"api/tags/周易.json"},{"name":"王夫之","path":"api/tags/王夫之.json"}]}