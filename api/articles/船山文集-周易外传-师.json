{"title":"船山文集《周易外传》师","slug":"船山文集-周易外传-师","date":"2021-06-09T12:28:58.000Z","updated":"2021-06-15T03:45:27.169Z","comments":true,"path":"api/articles/船山文集-周易外传-师.json","excerpt":"地水师 (综卦比 错卦同人 交互卦复 本坤重震)自轩辕用兵以征不服，讫乎有扈之役，帅师者皆君也。迨夫太康失御而胤侯徂征，则弗躬弗亲，而兵柄移下。易，衰世之事也，故二以阳为群阴之主，而特为世修命将之典。因王伯之命讨，以治尧、禹之天下，盖弗能违已。然授三锡之命，行开囯之赏，令行于师中，功论于宗庙，威福之权自一也。<br>乃夫一阳受钺yue，所帅者皆阴也。捐坟墓，弃妻子，争死生于原野，以贸金钱、牛酒之颁；其非孝子顺孙而为贪欲惨忍之细人，亦明矣。故不律有戒焉，无功有戒焉，弟子有戒焉，小人有戒焉。凡凶者，皆以阴柔而戒也。<br>阴之为道，蕴毒而不泄，耽欲而不厌，投危地而不前，处成功而善妒。此四者，皆不利于师，而其害相因：溺于利，则义不奋矣；竞于私争，则公战怯矣；媢以居功，则揜yan败不耻矣。兵刚事，而用柔，则吉一而凶三，岂不危哉！<br>虽然，又岂能舍此而别募君子之军邪？然则如之何？其惟容畜于平居，而致果于临敌乎！以其容畜，奖其致果，则小人之勇可使也。以其致果，用其容畜，则君子之怒已乱也。班仲升曰：“水至清则无鱼，人至察则无徒。”可谓知容畜矣。以三十六人攻匈奴之使，何其果也！此千古行师之要，授受在心。盖参阴阳之用，酌险顺之宜，而不至学古兵法之区区也。<br>俗儒之言兵也，贵其“左次”，则“无咎”而已。常仅不失，而变无以御。宋以之亡而不悟，乃曰“君无失德，民不知兵”，以乞命于天下而辞其咎，岂不哀哉？","covers":null,"keywords":"日新知 知诺 布袋小知诺 布袋知诺 zhinuo 知行诺一","content":"<h3 id=\"地水师-综卦比-错卦同人-交互卦复-本坤重震\"><a href=\"#地水师-综卦比-错卦同人-交互卦复-本坤重震\" class=\"headerlink\" title=\"地水师 (综卦比 错卦同人 交互卦复 本坤重震)\"></a>地水师 (综卦比 错卦同人 交互卦复 本坤重震)</h3><p>自轩辕用兵以征不服，讫乎有扈之役，帅师者皆君也。迨夫太康失御而胤侯徂征，则弗躬弗亲，而兵柄移下。易，衰世之事也，故二以阳为群阴之主，而特为世修命将之典。因王伯之命讨，以治尧、禹之天下，盖弗能违已。然授三锡之命，行开囯之赏，令行于师中，功论于宗庙，威福之权自一也。<br>乃夫一阳受钺yue，所帅者皆阴也。捐坟墓，弃妻子，争死生于原野，以贸金钱、牛酒之颁；其非孝子顺孙而为贪欲惨忍之细人，亦明矣。故不律有戒焉，无功有戒焉，弟子有戒焉，小人有戒焉。凡凶者，皆以阴柔而戒也。<br>阴之为道，蕴毒而不泄，耽欲而不厌，投危地而不前，处成功而善妒。此四者，皆不利于师，而其害相因：溺于利，则义不奋矣；竞于私争，则公战怯矣；媢以居功，则揜yan败不耻矣。兵刚事，而用柔，则吉一而凶三，岂不危哉！<br>虽然，又岂能舍此而别募君子之军邪？然则如之何？其惟容畜于平居，而致果于临敌乎！以其容畜，奖其致果，则小人之勇可使也。以其致果，用其容畜，则君子之怒已乱也。班仲升曰：“水至清则无鱼，人至察则无徒。”可谓知容畜矣。以三十六人攻匈奴之使，何其果也！此千古行师之要，授受在心。盖参阴阳之用，酌险顺之宜，而不至学古兵法之区区也。<br>俗儒之言兵也，贵其“左次”，则“无咎”而已。常仅不失，而变无以御。宋以之亡而不悟，乃曰“君无失德，民不知兵”，以乞命于天下而辞其咎，岂不哀哉？</p>\n","more":"","categories":[{"name":"经","path":"api/categories/经.json"}],"tags":[{"name":"阴阳","path":"api/tags/阴阳.json"},{"name":"六十四卦","path":"api/tags/六十四卦.json"},{"name":"周易","path":"api/tags/周易.json"},{"name":"王夫之","path":"api/tags/王夫之.json"}]}