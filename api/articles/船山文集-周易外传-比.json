{"title":"船山文集《周易外传》比","slug":"船山文集-周易外传-比","date":"2021-06-09T14:28:58.000Z","updated":"2021-06-15T03:45:27.169Z","comments":true,"path":"api/articles/船山文集-周易外传-比.json","excerpt":"水地比 (综卦师 错卦大有 交互卦剥 本艮重坤) bì当比之时，群方咸附，五之得众，盖莫盛焉。水润以下，因地奠居，在浍成浍，因川成川，清者与为化光，浊者与为流恶，地皆受之，未尝有所择而致其宠矣。乃群阴之比于五也，岂无所效哉？小人乐得其欲，报以奔走；君子乐得其道，报以忠贞。而二以柔得位，与五为应，则五所怀集，莫有先焉。是大海之有江、汉也，太山之有云、亭也，夹辅之有周、召，列侯之有晋、郑也。若其失一德之咸，而但依末光，挹余润，以拟于思媚之细人，则将何以酬“显比”之知乎？<br>夫上之我昵，非可恃者也。我之可亲，可恃者也。以恃我往者，亲而无惭；以恃彼往者，昵而逢厌。上不厌我于报施，而天下厌我于容悦，则适以成五量之大，而又适以累五德之偏。然则二以正应，为责备之归，岂不甚与？而六二固无忧也。宠至而惊，继之以骄。二与群阴同其柔以上附，而无自诧殊异之心，则承宠虽盛，不丧其故吾。若夫位与五相为好仇，德与五相为唱和，亦其分尔。五无私，则二亦不有私人之嫌。无嫌，而又何嫌之有乎？<br>呜乎！宠禄之于人甚矣，况渥之以恩礼哉！贤者自失于功名之际，中人自失于福泽之加。非当位中正和于群而不矜独遇，如六二者，能勿波靡而风披，盖亦鲜矣。光武无猜而严光且以要领之绝戒侯霸也，又况在不宁初来之世也哉？","covers":null,"keywords":"日新知 知诺 布袋小知诺 布袋知诺 zhinuo 知行诺一","content":"<h3 id=\"水地比-综卦师-错卦大有-交互卦剥-本艮重坤-bi\"><a href=\"#水地比-综卦师-错卦大有-交互卦剥-本艮重坤-bi\" class=\"headerlink\" title=\"水地比 (综卦师 错卦大有 交互卦剥 本艮重坤) bì\"></a>水地比 (综卦师 错卦大有 交互卦剥 本艮重坤) bì</h3><p>当比之时，群方咸附，五之得众，盖莫盛焉。水润以下，因地奠居，在浍成浍，因川成川，清者与为化光，浊者与为流恶，地皆受之，未尝有所择而致其宠矣。乃群阴之比于五也，岂无所效哉？小人乐得其欲，报以奔走；君子乐得其道，报以忠贞。而二以柔得位，与五为应，则五所怀集，莫有先焉。是大海之有江、汉也，太山之有云、亭也，夹辅之有周、召，列侯之有晋、郑也。若其失一德之咸，而但依末光，挹余润，以拟于思媚之细人，则将何以酬“显比”之知乎？<br>夫上之我昵，非可恃者也。我之可亲，可恃者也。以恃我往者，亲而无惭；以恃彼往者，昵而逢厌。上不厌我于报施，而天下厌我于容悦，则适以成五量之大，而又适以累五德之偏。然则二以正应，为责备之归，岂不甚与？而六二固无忧也。宠至而惊，继之以骄。二与群阴同其柔以上附，而无自诧殊异之心，则承宠虽盛，不丧其故吾。若夫位与五相为好仇，德与五相为唱和，亦其分尔。五无私，则二亦不有私人之嫌。无嫌，而又何嫌之有乎？<br>呜乎！宠禄之于人甚矣，况渥之以恩礼哉！贤者自失于功名之际，中人自失于福泽之加。非当位中正和于群而不矜独遇，如六二者，能勿波靡而风披，盖亦鲜矣。光武无猜而严光且以要领之绝戒侯霸也，又况在不宁初来之世也哉？</p>\n","more":"","categories":[{"name":"经","path":"api/categories/经.json"}],"tags":[{"name":"阴阳","path":"api/tags/阴阳.json"},{"name":"六十四卦","path":"api/tags/六十四卦.json"},{"name":"周易","path":"api/tags/周易.json"},{"name":"王夫之","path":"api/tags/王夫之.json"}]}