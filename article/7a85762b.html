<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 4.2.1">
<meta name="referrer" content="no-referrer" />
  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">
  <link rel="mask-icon" href="/images/logo.svg" color="#222">
  <meta http-equiv="Cache-Control" content="no-transform">
  <meta http-equiv="Cache-Control" content="no-siteapp">

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">
  <link rel="stylesheet" href="/lib/needsharebutton/needsharebutton.css">
 <!--/add needmoreshare2 in post-->
  <link rel="stylesheet" href="/lib/pace/pace-theme-minimal.min.css">
  <script src="/lib/pace/pace.min.js"></script>

<script id="hexo-configurations">
    var NexT = window.NexT || {};
    var CONFIG = {"hostname":"www.rixin.site","root":"/","scheme":"Mist","version":"7.8.0","exturl":false,"sidebar":{"position":"right","display":"post","padding":18,"offset":12,"onmobile":true},"copycode":{"enable":true,"show_result":true,"style":null},"back2top":{"enable":true,"sidebar":false,"scrollpercent":true},"bookmark":{"enable":true,"color":"#222","save":"auto"},"fancybox":true,"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="乾 (综卦乾 错卦坤 交互卦乾 本乾重乾)一道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大">
<meta property="og:type" content="article">
<meta property="og:title" content="船山文集《周易外传》乾">
<meta property="og:url" content="https://www.rixin.site/article/7a85762b.html">
<meta property="og:site_name" content="日新知">
<meta property="og:description" content="乾 (综卦乾 错卦坤 交互卦乾 本乾重乾)一道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大">
<meta property="og:locale" content="zh_CN">
<meta property="article:published_time" content="2019-02-28T07:06:21.000Z">
<meta property="article:modified_time" content="2021-06-15T03:45:27.169Z">
<meta property="article:author" content="zhinuo">
<meta property="article:tag" content="阴阳">
<meta property="article:tag" content="六十四卦">
<meta property="article:tag" content="周易">
<meta property="article:tag" content="王夫之">
<meta name="twitter:card" content="summary">

<link rel="canonical" href="https://www.rixin.site/article/7a85762b.html">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>船山文集《周易外传》乾 | 日新知</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta custom-logo">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">日新知</h1>
      <span class="logo-line-after"><i></i></span>
    </a>
      <p class="site-subtitle" itemprop="description">知行诺一</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-tasks fa-fw"></i>分类</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档</a>

  </li>
        <li class="menu-item menu-item-intro">

    <a href="/intro/" rel="section"><i class="fa fa-hashtag fa-fw"></i>自话</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>
  <div class="reading-progress-bar"></div>
  <a role="button" class="book-mark-link book-mark-link-fixed"></a>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="https://www.rixin.site/article/7a85762b.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="知诺">
      <meta itemprop="description" content="易知 简能">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
    </span>
      <header class="post-header">
        <h1 class="post-title" itemprop="name headline">
          船山文集《周易外传》乾
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表</span>
              <time title="创建：2019年02月28日 15:06:21" itemprop="dateCreated datePublished" datetime="2019-02-28T15:06:21+08:00">2019年02月28日@15:06</time>
            </span>
            <span class="post-meta-item">
              <span class="post-meta-item-icon">
                <i class="far fa-folder"></i>
              </span>
              <span class="post-meta-item-text">分类</span>
                <span itemprop="about" itemscope itemtype="http://schema.org/Thing">
                  <a href="/categories/essence/" itemprop="url" rel="index"><span itemprop="name">经</span></a>
                </span>
            </span>

          
            <span class="post-meta-item" title="字数">
              <span class="post-meta-item-icon">
                <i class="far fa-file-word"></i>
              </span>
                <span class="post-meta-item-text">字数：</span>
              <span>4.7k</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h3 id="乾-综卦乾-错卦坤-交互卦乾-本乾重乾"><a href="#乾-综卦乾-错卦坤-交互卦乾-本乾重乾" class="headerlink" title="乾 (综卦乾 错卦坤 交互卦乾 本乾重乾)"></a>乾 (综卦乾 错卦坤 交互卦乾 本乾重乾)</h3><h4 id="一"><a href="#一" class="headerlink" title="一"></a>一</h4><p>道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大用者而通三才之用也。天者象也，乾者德也，是故不言天而言乾也。<br>且夫天不偏阳，地不偏阴；男不偏阳，女不偏阴；君子不偏阳，小人不偏阴。天地，其位也；阴阳，其材也；乾坤，其德也。材无定位而有德，德善乎材以奠位者也，故曰“天行健”。行，则周乎地外、入乎地中而皆行矣，岂有位哉？是故男徳刚而女德柔，君子德明而小人德暗。男女各有魂魄，君子小人各有性情。男不无阴，而以刚奇施者，其致用阳；女不无阳，而以柔偶受者，其致用阴。是故易之云乾，云其致用者而已。<br>由此言之，君子有情而小人有性，明矣。故小人之即于暗也，岂无颍光不昧、知惭思悔之时哉？此则乾之丽于小人者未尝绝。惟恃其自然，忘其不容已，则乾不绝小人而小人绝乾，故易于小人，未尝不正告焉。穆姜筮占四德而惧，其验也。六阳之卦为乾，乾为天，易不云“天”而云“乾”，用此义也。<br>或曰“男不偏阳女不偏阴，所以使然者天地。天不偏阳地不偏阴，所以使然者谁也？”曰：道也。曰“老氏之言曰‘有物混成，先天地生。’今曰‘道使天地然’，是先天地而有道矣；‘不偏而成’是混成矣。然则老子之言信乎？”<br>曰：非也。道者，天地精粹之用，与天地并行而未有先后者也。使先天地以生，则有有道而无天地之日矣，彼何寓哉？而谁得“字之曰道”？天地之成男女者，日行于人之中而以良能起变化，非碧霄黄垆取给而来贶kuang之，奚况于道之与天地，且先立而旋造之乎？<br>若夫“混成”之云，见其合而不知其合之妙也。故曰“无极而太极”，无极而必太极矣。太极动而生阳，静而生阴，动静各有其时，一动一静各有其纪，(于)[如]是者乃谓之道。今夫水谷之化为清浊之气以育荣卫，其化也合同，其分也纤悉，不然则病。道有留滞于阴阳未判之先而混成者，则道病矣，而恶乎其生天地也？<br>夫道之生天地者，则即天地之体道者是已。故天体道以为行则健而乾，地体道以为势则顺而坤，无有先之者矣。体道之全，而行与势各有其德，无始混而后分矣。语其分，则有太极而必有静动之殊矣；语其合，则形器之余終无有偏焉者，而亦可谓之“混成”矣。夫老氏则恶足以语此哉！<br>故圣人见道之有在于六阳者，而知其为乾之德，知其德之乾，则择而执之以利用，故曰“君子行此四德者，故曰‘乾元亨利贞’”也。</p>
<h4 id="二"><a href="#二" class="headerlink" title="二"></a>二</h4><p>“贞”者“事之干”也，信也。于时为冬，于化为藏，于行为土，于德为实，皆信也。然则四德何以不言智乎？<br>彖云“大明终始，六位时成”，则言智也。今夫水，火资之以能熟，木资之以能生，金资之以能莹，土资之以能浃。是故夫智，仁资以知爱之真，礼资以知敬之节，义资以知制之宜，信资以知诚之实；故行乎四德之中，而彻乎六位之终始。终非智则不知终，始非智则不知始。故曰“智譬则巧也”，巧者圣之终也；曰“择不处仁，焉得智”，择者仁之始也。是智统四德，而遍历其位，故曰“时成”。各因其时而藉以成，智亦尊矣。<br>虽然，尊者非用，用者非尊。其位则寄于四德，而非有专位也。今夫水，非火则无以济，非木则无以屯，非金则无以节，非土则无以比。是故夫智，不丽乎仁则察而刻，不丽乎礼则慧而轻，不丽乎义则巧而术，不丽乎信则变而谲jue，俱无所丽则浮荡而炫其孤明。幻妄行则君子荒唐，机巧行则细人掸阖。故四德可德，而智不可德；依于四德，效大明之功，而无专位。故曰“君子行此四德者”，知而后行之，行之为贵，而非但知也。<br>惟不知此，故老氏谓上善之若水，而释氏以瓶水青天之月为妙悟之宗。其下者则刑名之察，权谋之机，皆崇智以废德。乃知大易之教，为法天正人之极则也。子曰“逝者如斯夫，不舍昼夜。”夫逝者逝矣，而将据之以为德乎？</p>
<h4 id="三"><a href="#三" class="headerlink" title="三"></a>三</h4><p>先儒之言“元”曰“天下之物，原其所自，未有不善。成而后有败，败非先成者也；有得而后有失，非得而何以有失也?”请为之释曰“原其所自，未有不善”，则既推美于大始矣。抑据成败得失以征其后先，则是刑名器数之说，非以言德矣。文言曰“元者，善之长也。”就善而言，元固为之长矣。比败以观成，立失以知得，则事之先，而岂善之长乎？彖曰“大哉乾元，万物资始。”元者，统大始之德，居物生之先者也，成必有造之者，得必有予之者，(矣)[已]臻于成与得矣，是人事之究竟，岂生生之大始乎？<br>有木而后有车，有土而后有器，车器生于木土，为所生者为之始。揉之斫之，埏之埴之，车器乃成，而后人乃得之。既成既得，物之利用者也，故曰“利物和义。”成得之未败失者，利物之义也。<br>夫一阴一阳之始，方继乎善，初成乎性。天人授受往来之际，止此生理为之初始，故推善之所自生，而赞其德曰“元”。成性以还，凝命在躬，元德绍而仁之名乃立，天理日流，初终无间，亦且日生于人之心。惟嗜欲薄而心牖开，则资始之元亦日新而与心遇，非但在始生之俄倾。<br>而程子“鸡雏观仁”之说，未为周徧。要其胥为所得所成之本原，而非从功名利赖之已然者争败失之先，则一也。意者，立成败得失之衡，以破释氏之淫辞邪？则得之尔矣。<br>释氏之言，销总、别、同、异、成、坏之六相，使之相参相入，而曰“一念缘起无生”。盖欲齐成败得失于一致，以立真空之宗，而不知败者败其所成，失者失其所得，则失与败因得与成而见，在事理之已然，有不容昧者。故奖成与得，以著天理流行之功效，使知败与失者，皆人情弱丧之积，而非事理之所固有，则双泯理事，捐弃伦物之邪说不足以立。虽然，于以言资始之“元”，则未也。<br>是故合成败、齐得失以为宗，释氏“缘起”之旨也。执成败、据得失以为本，法家“名实”之论也。执其固然忘其所以然，而天下之大本不足以立。以成为始以得为德，而生生之仁不著，吾惧夫执此说者之始于义而终于利矣。<br>夫功于天下，利于民物，亦仁者之所有事，而以为资始之大用即此在焉，则“享其利者为有德”；亦且不知君子正谊明道之志，未尝摈失与败而以为非道之存，况天之育万物而非以为功者哉！“元”者，仁也，“善之长”也，君子之以长人者也。成败得失，又奚足论之有！</p>
<h4 id="四"><a href="#四" class="headerlink" title="四"></a>四</h4><p>易之有位也，有同异而后有贵贱，有应感而后有从违。若夫乾，则六阳均而成象者也。合六如一，不见其异；六均一致，不相为感；故曰“大明终始。”终始不殊，六龙皆御矣。<br>惟既已成乎卦也，则亦有其序也。不名之为贵贱，而名之曰先后。先后者时也，故曰“六位时成。”君子之安其序也，必因其时。先时不争，后时不失，尽道时中以俟命也。乃均之为龙德，则固不可得而贵贱之。初者，时之“潜”也；二者，时之“见”也；三者，时之“惕”也；四者，时之“跃”也；五者，时之“飞”也；上者，时之“亢”也。一代之运，有建、有成、有守；一王之徳，有遵养、有燮伐、有耆qi定；一徳之修，有适道、有立、有权；推而大之，天地之数，有子半、有午中、有向晦；近而取之，夫人之身，有方刚、有既壮、有已衰；皆乾之六位也。故象曰“君子以自强不息”，勉以乘时也。<br>然则初之“潜龙”，其异于蛊之“高尚”、遁之“肥”，明矣。太王翦商以前，公刘迁豳bin以后，周之潜也。十三年之侯服，武之潜也。而不特此，礼所自制，乐所自作，治所自敷，教所自立，未有事而基命于宥密，终日有其潜焉。有其“潜”，所以效其“见”也。若秦之王也，穆、康以来，献、武以降，汲汲于用，以速其飞，而早已自处于“亢”。当其潜而不能以潜养之，则非龙德矣。非龙德而尸其位，岂有幸哉！故初之“勿用”，天所以敦其化，人所以深其息。故曰“君子以成德为行，日可见之行”，此之谓也。</p>
<h4 id="五"><a href="#五" class="headerlink" title="五"></a>五</h4><p>天以不远物为化，圣人以不远物为德，故天仁爱而圣人忠恕。未有其德，不能无歉于物，有其徳者，无所复歉于己。初之为潜，龙德成矣。龙德成而有绝类于愚贱之忧，则大而化者二之功。迩而察者将毋为二之所不(屑)[用]也？虽然，彼龙者岂离田以自伐其善哉！故曰“见龙在田”。王道始于耕桑，君子慎于袺jie襘。尸愚贱之劳文王所以服康田也。修愚贱之节卫武所以勤洒埽也。故天下蒙其德施，言行详其辨聚，坦然宽以容物，温然仁以畜众，非君徳，谁能当此哉！位正中而体居下，龙于其时，有此德矣。然则驰情于玄怳，傲物以高明者，天下岂“利见”有此“大人”乎？</p>
<h4 id="六"><a href="#六" class="headerlink" title="六"></a>六</h4><p>九四之跃，时劝之也；九五之飞，时叶之也；上九之亢，时穷之也。若其德之为龙，则均也。夫乾尽于四月而姤起焉，造化者岂以阳之健行而怙其终哉？时之穷，穷则灾矣。然而“先天而弗违”，则有以消其穷；“后天而奉时者”，则有以善其灾。故曰“择祸莫如轻。”知择祸者，悔而不失其正之谓也。<br>朱、均之不肖，尧、舜之穷也；桀、纣之丧师，禹、汤之穷也。尧、舜不待其穷，而先传之贤以消穷，灾不得而犯焉。禹、汤之持其穷也，建亲贤，崇忠质。不能使天下无汤、武，而非汤、武则夏、商不亡，终不丧于夷狄、盗贼之手。景亳之命，宗周之步，犹禹、汤进诸廷而授之矣。三代以下，忌穷而悔，所以处亢者失其正也。而莫灾于秦、宋之季。秦祚短于再传，宋宝沦于非类。彼盖詹詹然日丧亡之为忧，而罢诸侯，削兵柄，自弱其辅，以延夷狄、盗贼，而使乘吾之短垣。逮其末也，欲悔而不得，则抑可为大哀也已！呜呼！龙德成矣，而不能不亢，亢而不能不灾。君子于乾之终，知姤之始，亦勿俾羸豕之蹢躅，交于中国哉！</p>
<h4 id="七"><a href="#七" class="headerlink" title="七"></a>七</h4><p>天积日以为岁功，岁功相积而德行其中。然期三百六旬之中，擅一日以为之始，则万物听命于此一曰，德以有系而不富矣！且一日主之，余日畔之，一日勤之，余日逸之，其为旷德，可胜言哉！<br>夫“用九”者，天行之健，不得不极，故其策二百一十有六，自冬至子初授一策，以极于大暑后之四日，夏功成，火德伏，而后天之施乃讫焉。则前乎此者，虽夏至当上九之亢，而乾行固未息也。故坤不逮期之半，而乾行过之。其刚健精粹，自强不息者，六爻交任其劳而不让，二百一十六策合致其能而不相先。群龙皆有首出之能，而无专一之主，故曰“天德不可为首”，明非一策一爻之制命以相役也。<br>然则一元之化，一代之治，一人之生，一善之集，一日之修，一念之始，相续相积，何有非自强之时，可曰“得其要而不劳，择其胜而咸利”乎？故论必定于盖棺，德必驯于至极，治必臻于累仁。用九之吉，吉以此尔。<br>自老氏之学以居錞处后，玩物变而乘其衰，言易者惑焉。乃曰“阳刚不可为物先。”夫雷出而华荣，气升而灰动，神龙不为首而谁为首乎？德不先刚，则去欲不净；治不先刚，则远佞不速。妇乘夫，臣干君，夷凌夏，皆阳退听以让阴柔之害也，况足以语天德乎！</p>
<h4 id="八"><a href="#八" class="headerlink" title="八"></a>八</h4><p>“知至至之，知终终之。”大哉！易不言中而可绎矣。夫离“田”而上即“天”也，离“天”而下即“田”也。出乎田，未入乎天，此何位乎？抑何时乎？析之不容毫发，而充之则肆其弥亘。保合之为太和，不保不合则间气乘，而有余、不足起矣。乘而下退，息于田而为不足；乘而上进，与于天而为有余。不足则不可与几，有余则不可与存义。勉其不足之谓文，裁其有余之谓节。节文著而礼乐行，礼乐行而中和之极建。是故几者所必及也，义者所必制也。人为之必尽，一间未达而功较密也。天化之无方，出位以思而反失其素也。舍愚不肖之偷，而绝贤知之妄，日夕焉于斯，择之执之，恶容不“乾乾”“惕若”哉！<br>夫九三者功用之终，过此则行乎其位矣。功用者我之所可知，而位者我之所不可知也。功用者太和必至之德，位者太和必至之化也。德者人，化者天，人者我之所能，天者我之所不能也。君子亦日夕于所知能，而兢兢焉有余、不足之为忧，安能役心之察察，强数之冥冥者哉！此九三之德，以固执其中，尽人而俟天也。<br>若释氏之教，以现在为不可得，使与过去、未来同消归于幻妄，则至者未至，而终者杳不知其终矣。君子服膺于易，执中以自健，舍九三其孰与归！</p>

        <!--/add tags in index-->

    </div>

    
    
    
      <br>
      <div align="center" class="mobileHide">
        <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACLklEQVR42u3aQY6DMAwF0N7/0sx2pFHh205HJbysKpVCHgvXsf16xet4s35/+/fK/J7V3zYXBgbGbRnH6UoY53fuvYh8bxgYGM9hJJs4v7767bsNJc/CwMDASG7XSxZXvTIMDAyM3u2SQ2mehmJgYGD0DrHlg2UQcJc9CwMDY2tGXnX//88f6W9gYGDcinEUVzUIrrry4j4YGBhbM/IAV93QeZEuKeFVBzUwMDD2ZvQCX+8A3NvcB5NFDAyMr2ckBbLzktl8eGLBszAwMB7ASJqOvZbnpIVQGDLDwMDYmlEt1ucJ4toQHDVEMTAwNmWsKtnnwXGeJhamRTAwMLZg9OpX800nwTrZ1agMh4GBcRNGNdRWC3OjjDV/CgYGxtaMamirHlOrLYReXxIDA+M5jOqG5gMW+Xst5LYYGBibMnojXPORr3kIjvobGBgYN2dMGpbJw6oH13Lpf953xcDAuAmjl+r1SmNJyyFJVS8aAxgYGBsxkhStismbBL0xssIhFgMDY1PGqlQyTxbzrV+EaQwMjAcweqNgeQDNBzuax10MDIxHMvIN5a8gTzrLrQgMDIxNGUdx5QG6en0eZJuNAQwMjNsy5l3CKqDacpgMZ2BgYOzEqLYw5yG4+soWjFxgYGBswegNePWi++Qf4CLPxcDAwGi1HnujZtWjLwYGBkbevMwbBpMhj7eHWAwMjK0Zq5oB1YJ+r82JgYHxNMa8ljU5uOYNhsmIBgYGxm0ZP6iC+giwiUXXAAAAAElFTkSuQmCC" text="/%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%A4%96%E4%BC%A0%E3%80%8B%E4%B9%BE">
        <h4>移动设备 扫码阅读</h4>
      </div>
    <!--/add readqr in post-->
      
  <div class="popular-posts-header">相似文章</div>
  <ul class="popular-posts">
    <li class="popular-posts-item">
      <div class="popular-posts-title"><a href="/article/26593.html" rel="bookmark">船山文集《周易内传》坤 文言</a></div>
    </li>
    <li class="popular-posts-item">
      <div class="popular-posts-title"><a href="/article/39fb5ff8.html" rel="bookmark">船山文集《周易外传》履</a></div>
    </li>
    <li class="popular-posts-item">
      <div class="popular-posts-title"><a href="/article/ade6b8c4.html" rel="bookmark">船山文集《周易外传》师</a></div>
    </li>
    <li class="popular-posts-item">
      <div class="popular-posts-title"><a href="/article/98126af5.html" rel="bookmark">船山文集《周易外传》讼</a></div>
    </li>
    <li class="popular-posts-item">
      <div class="popular-posts-title"><a href="/article/5bcf2834.html" rel="bookmark">船山文集《周易外传》需</a></div>
    </li>
  </ul>

        

<div>
<ul class="post-copyright">
  <li class="post-copyright-author">
    <strong>文章作者： </strong>知诺
  </li>
  <li class="post-copyright-link">
    <strong>文章链接：</strong>
    <a href="https://www.rixin.site/article/7a85762b.html" title="船山文集《周易外传》乾">https://www.rixin.site/article/7a85762b.html</a>
  </li>

  <li class="post-copyright-license">
    <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

        

  <div class="followme">
    <p>欢迎订阅或关注</p>

    <div class="social-list">

        <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
        </div>

        <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
        </div>
    </div>
  </div>


      <footer class="post-footer">
          
          <div class="post-tags">
              <a href="/tags/%E9%98%B4%E9%98%B3/" rel="tag"><i class="fa fa-tag"></i> 阴阳</a>
              <a href="/tags/%E5%85%AD%E5%8D%81%E5%9B%9B%E5%8D%A6/" rel="tag"><i class="fa fa-tag"></i> 六十四卦</a>
              <a href="/tags/%E5%91%A8%E6%98%93/" rel="tag"><i class="fa fa-tag"></i> 周易</a>
              <a href="/tags/%E7%8E%8B%E5%A4%AB%E4%B9%8B/" rel="tag"><i class="fa fa-tag"></i> 王夫之</a>
          </div>

        
  <div class="post-widgets">
        <div id="needsharebutton-postbottom">
          <span class="btn">
            <i class="fa fa-share-alt" aria-hidden="true"></i> 分享至
          </span>
    </div>
 <!--/add needmoreshare2 in post-->
  </div>


        
    <div class="post-nav">
      <div class="post-nav-item">
    <a href="/article/ff971237.html" rel="prev" title="雨水浮想">
      <i class="fa fa-chevron-left"></i> 雨水浮想
    </a></div>
      <div class="post-nav-item">
    <a href="/article/77cd04c0.html" rel="next" title="船山文集《周易外传》坤">
      船山文集《周易外传》坤 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          
    <div class="comments" id="valine-comments"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-3"><a class="nav-link" href="#乾-综卦乾-错卦坤-交互卦乾-本乾重乾"><span class="nav-text">乾 (综卦乾 错卦坤 交互卦乾 本乾重乾)</span></a><ol class="nav-child"><li class="nav-item nav-level-4"><a class="nav-link" href="#一"><span class="nav-text">一</span></a></li><li class="nav-item nav-level-4"><a class="nav-link" href="#二"><span class="nav-text">二</span></a></li><li class="nav-item nav-level-4"><a class="nav-link" href="#三"><span class="nav-text">三</span></a></li><li class="nav-item nav-level-4"><a class="nav-link" href="#四"><span class="nav-text">四</span></a></li><li class="nav-item nav-level-4"><a class="nav-link" href="#五"><span class="nav-text">五</span></a></li><li class="nav-item nav-level-4"><a class="nav-link" href="#六"><span class="nav-text">六</span></a></li><li class="nav-item nav-level-4"><a class="nav-link" href="#七"><span class="nav-text">七</span></a></li><li class="nav-item nav-level-4"><a class="nav-link" href="#八"><span class="nav-text">八</span></a></li></ol></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
    <img class="site-author-image" itemprop="image" alt="知诺"
      src="/images/logoV_s.png">
  <p class="site-author-name" itemprop="name">知诺</p>
  <div class="site-description" itemprop="description">易知 简能</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">245</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">184</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="https://github.com/budaig" title="GitHub → https://github.com/budaig" rel="noopener" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https://weibo.com/budaig" rel="noopener" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener" target="_blank"><i class="fa fa-envelope fa-fw"></i>E-Mail</a>
      </span>
  </div>


  <div class="links-of-blogroll motion-element">
    <div class="links-of-blogroll-title"><i class="fa fa-link fa-fw"></i>
      Links
    </div>
    <ul class="links-of-blogroll-list">
        <li class="links-of-blogroll-item">
          <a href="https://www.rixin.site" title="https://www.rixin.site">日新知</a>
        </li>
        <li class="links-of-blogroll-item">
          <a href="https://www.daheng3.top" title="https://www.daheng3.top" rel="noopener" target="_blank">童趣畅想</a>
        </li>
    </ul>
  </div>

      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        <div class="copyright">
  
  &copy; 2016 - 
  <span itemprop="copyrightYear">2021</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder"><a href="/">日新知</a></span>
</div>
  <div class="powered-by">
    Hosted by <a target="_blank" rel="external nofollow" href="https://pages.coding.me"><b>Coding Pages</b></a>
  </div>
  <span class="post-meta-divider">|</span>
  <div class="theme-info">Theme - <a href="https://mist.theme-next.org" class="theme-link" rel="noopener" target="_blank">NexT.Mist</a>
  </div>
<script src="/lib/needsharebutton/needsharebutton.js"></script>
<script>
    pbOptions = {};
      pbOptions.iconStyle = "default";
      pbOptions.boxForm = "horizontal";
      pbOptions.position = "bottomCenter";
      pbOptions.networks = "Weibo,Wechat,Douban,QQZone,Twitter,Facebook,Reddit,Evernote";
    new needShareButton('#needsharebutton-postbottom', pbOptions);
</script>
 <!--/add needmoreshare2 in post-->

        








      </div>
    </footer>
  </div>

  
  
  <script color='0,0,255' opacity='0.18' zIndex='-1' count='88' src="/lib/canvas-nest/canvas-nest.min.js"></script>
  <script src="/lib/anime.min.js"></script>
  <script src="/lib/pjax/pjax.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="//cdn.jsdelivr.net/npm/lozad@1/dist/lozad.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/muse.js"></script>


<script src="/js/next-boot.js"></script>

<script src="/js/bookmark.js"></script>

  <script>
var pjax = new Pjax({
  selectors: [
    'head title',
    '#page-configurations',
    '.content-wrap',
    '.post-toc-wrap',
    '.languages',
    '#pjax'
  ],
  switches: {
    '.post-toc-wrap': Pjax.switches.innerHTML
  },
  analytics: false,
  cacheBust: false,
  scrollTo : !CONFIG.bookmark.enable
});

window.addEventListener('pjax:success', () => {
  document.querySelectorAll('script[data-pjax], script#page-configurations, #pjax script').forEach(element => {
    var code = element.text || element.textContent || element.innerHTML || '';
    var parent = element.parentNode;
    parent.removeChild(element);
    var script = document.createElement('script');
    if (element.id) {
      script.id = element.id;
    }
    if (element.className) {
      script.className = element.className;
    }
    if (element.type) {
      script.type = element.type;
    }
    if (element.src) {
      script.src = element.src;
      // Force synchronous loading of peripheral JS.
      script.async = false;
    }
    if (element.dataset.pjax !== undefined) {
      script.dataset.pjax = '';
    }
    if (code !== '') {
      script.appendChild(document.createTextNode(code));
    }
    parent.appendChild(script);
  });
  NexT.boot.refresh();
  // Define Motion Sequence & Bootstrap Motion.
  if (CONFIG.motion.enable) {
    NexT.motion.integrator
      .init()
      .add(NexT.motion.middleWares.subMenu)
      .add(NexT.motion.middleWares.postList)
      .bootstrap();
  }
  NexT.utils.updateSidebarPosition();
});
</script>




  
  <script data-pjax>
    (function(){
      var canonicalURL, curProtocol;
      //Get the <link> tag
      var x=document.getElementsByTagName("link");
		//Find the last canonical URL
		if(x.length > 0){
			for (i=0;i<x.length;i++){
				if(x[i].rel.toLowerCase() == 'canonical' && x[i].href){
					canonicalURL=x[i].href;
				}
			}
		}
    //Get protocol
	    if (!canonicalURL){
	    	curProtocol = window.location.protocol.split(':')[0];
	    }
	    else{
	    	curProtocol = canonicalURL.split(':')[0];
	    }
      //Get current URL if the canonical URL does not exist
	    if (!canonicalURL) canonicalURL = window.location.href;
	    //Assign script content. Replace current URL with the canonical URL
      !function(){var e=/([http|https]:\/\/[a-zA-Z0-9\_\.]+\.baidu\.com)/gi,r=canonicalURL,t=document.referrer;if(!e.test(r)){var n=(String(curProtocol).toLowerCase() === 'https')?"https://sp0.baidu.com/9_Q4simg2RQJ8t7jm9iCKT-xh_/s.gif":"//api.share.baidu.com/s.gif";t?(n+="?r="+encodeURIComponent(document.referrer),r&&(n+="&l="+r)):r&&(n+="?l="+r);var i=new Image;i.src=n}}(window);})();
  </script>




  
<script src="/js/local-search.js"></script>













    <div id="pjax">
  

  


<script>
NexT.utils.loadComments(document.querySelector('#valine-comments'), () => {
  NexT.utils.getScript('//unpkg.com/valine/dist/Valine.min.js', () => {
    var GUEST = ['nick', 'mail', 'link'];
    var guest = 'nick,mail,link';
    guest = guest.split(',').filter(item => {
      return GUEST.includes(item);
    });
    new Valine({
      el         : '#valine-comments',
      verify     : false,
      notify     : false,
      appId      : '6RhYnLpY01UcXsbPoCPXpXA2-gzGzoHsz',
      appKey     : 'OndGsvjtin0exLtIkQLbsOhf',
      placeholder: "闻言如见其人",
      avatar     : 'mm',
      meta       : guest,
      pageSize   : '10' || 10,
      visitor    : false,
      lang       : '' || 'zh-cn',
      path       : location.pathname,
      recordIP   : false,
      serverURLs : ''
    });
  }, window.Valine);
});
</script>

    </div>
</body>
</html>
