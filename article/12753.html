<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 4.2.1">
<meta name="referrer" content="no-referrer" />
  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">
  <link rel="mask-icon" href="/images/logo.svg" color="#222">
  <meta http-equiv="Cache-Control" content="no-transform">
  <meta http-equiv="Cache-Control" content="no-siteapp">

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">
  <link rel="stylesheet" href="/lib/needsharebutton/needsharebutton.css">
 <!--/add needmoreshare2 in post-->
  <link rel="stylesheet" href="/lib/pace/pace-theme-minimal.min.css">
  <script src="/lib/pace/pace.min.js"></script>

<script id="hexo-configurations">
    var NexT = window.NexT || {};
    var CONFIG = {"hostname":"www.rixin.site","root":"/","scheme":"Mist","version":"7.8.0","exturl":false,"sidebar":{"position":"right","display":"post","padding":18,"offset":12,"onmobile":true},"copycode":{"enable":true,"show_result":true,"style":null},"back2top":{"enable":true,"sidebar":false,"scrollpercent":true},"bookmark":{"enable":true,"color":"#222","save":"auto"},"fancybox":true,"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="屯。元亨利贞，勿用有攸往，利建侯。“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自">
<meta property="og:type" content="article">
<meta property="og:title" content="船山文集《周易内传》屯">
<meta property="og:url" content="https://www.rixin.site/article/12753.html">
<meta property="og:site_name" content="日新知">
<meta property="og:description" content="屯。元亨利贞，勿用有攸往，利建侯。“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自">
<meta property="og:locale" content="zh_CN">
<meta property="article:published_time" content="2016-12-03T02:10:10.000Z">
<meta property="article:modified_time" content="2021-06-15T03:45:27.169Z">
<meta property="article:author" content="zhinuo">
<meta property="article:tag" content="阴阳">
<meta property="article:tag" content="六十四卦">
<meta property="article:tag" content="周易">
<meta property="article:tag" content="王夫之">
<meta property="article:tag" content="国学">
<meta property="article:tag" content="屯卦">
<meta name="twitter:card" content="summary">

<link rel="canonical" href="https://www.rixin.site/article/12753.html">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>船山文集《周易内传》屯 | 日新知</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta custom-logo">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">日新知</h1>
      <span class="logo-line-after"><i></i></span>
    </a>
      <p class="site-subtitle" itemprop="description">知行诺一</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-tasks fa-fw"></i>分类</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档</a>

  </li>
        <li class="menu-item menu-item-intro">

    <a href="/intro/" rel="section"><i class="fa fa-hashtag fa-fw"></i>自话</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>
  <div class="reading-progress-bar"></div>
  <a role="button" class="book-mark-link book-mark-link-fixed"></a>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="https://www.rixin.site/article/12753.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="知诺">
      <meta itemprop="description" content="易知 简能">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
    </span>
      <header class="post-header">
        <h1 class="post-title" itemprop="name headline">
          船山文集《周易内传》屯
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表</span>
              <time title="创建：2016年12月03日 10:10:10" itemprop="dateCreated datePublished" datetime="2016-12-03T10:10:10+08:00">2016年12月03日@10:10</time>
            </span>
            <span class="post-meta-item">
              <span class="post-meta-item-icon">
                <i class="far fa-folder"></i>
              </span>
              <span class="post-meta-item-text">分类</span>
                <span itemprop="about" itemscope itemtype="http://schema.org/Thing">
                  <a href="/categories/essence/" itemprop="url" rel="index"><span itemprop="name">经</span></a>
                </span>
            </span>

          
            <span class="post-meta-item" title="字数">
              <span class="post-meta-item-icon">
                <i class="far fa-file-word"></i>
              </span>
                <span class="post-meta-item-text">字数：</span>
              <span>3k</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h4 id="屯。元亨利贞，勿用有攸往，利建侯。"><a href="#屯。元亨利贞，勿用有攸往，利建侯。" class="headerlink" title="屯。元亨利贞，勿用有攸往，利建侯。"></a>屯。元亨利贞，勿用有攸往，利建侯。</h4><p>“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自失，足以利物而自得其正，故乾之四德，皆能有之，此天地之始化，得天最夙者也。然虽具此四德，而于时方为屯难，初阳潜于地下，五阳陷于阴中，阳为阴覆，道不得伸，则与乾初勿用之时义同，而无同声、同气之辅，虽在天位而不足以飞，是以勿用有攸往也。利建侯者，九五居尊，阳刚得位，而道孤逢难，必资初九之阳鼓荡迷留之群阴，乃可在险而不忧。此为大有为者，王业初开，艰难未就，必建亲贤英毅者遥为羽翼，以动民心而归己，然后可出险而有功。故其合宜而利物者，在建初九以为辅也。阳，君也，而在下；又震为长子，皆元侯之象。凡此类，取义甚大，非小事所可用。然以义推之，则凡事在艰难，资刚克之才，以济己于险，亦可通占，而困勉之学，宜资师友以辅仁，亦此理也。易之义类旁通，玩象占者所宜推广，然必依立辞之理，非术士附会象辞之迹以射覆，可云“易者意也”，而以饰其妖妄也。  </p>
<p><code>：屯以其初下启阳升、上五得中正，具乾始之象，是以有元亨利贞四德。</code>  </p>
<h4 id="彔曰：屯，刚柔始交而难生。"><a href="#彔曰：屯，刚柔始交而难生。" class="headerlink" title="彔曰：屯，刚柔始交而难生。"></a>彔曰：屯，刚柔始交而难生。</h4><p>始交，谓继乾坤而为阴阳相杂之始也。周易并建乾坤以为首，立天地阴阳之全体也。全体立则大用行，六十二卦备天道人事，阴阳变化之大用，物之始生，天道人事变化之始也。阴以为质，阳以为神，质立而神发焉；阳气先动，以交乎固有之阴，物乃以生？屯之为卦，阳一交而处乎下，以震动乎阴之藏；再交而函乎中，以主阴而施其润。其在草木，则阳方兴而欲出之象。故屯继乾坤而为阴阳之始交。以象言之，则雷动云兴，为天地蒸变，将施泽于物而未行之象。坤立而阳交，宜以复为始，而始屯者，天包地外而入地中，天道不息之自然，阴虽繁盛，阳气自不绝于地上，有动则必有应，地中之阳兴于下，地上之阳即感而为主于中，“屯”以成焉。若孤阳起于群阴之下而为复者，人事之变尔。乾坤初立，天道方兴，非阴极阳生之谓，是故不以复为始交而以屯也。<br>难生，谓九五陷于二阴之中，为上六所复蔽，有相争不宁之道焉。阳之交阴，本以和阴而普成其用，然阴质凝滞而吝于施，阳入其中，欲散其滞以流形于品物，情且疑沮而不相信任，则难之生不能免也。故六二疑寇，九五屯膏，上六泣血，皆难也。戡乱以定治，而民未遽服，正性以治情，而心犹交战，皆物始出土，余寒相困之象也。  </p>
<h4 id="动乎险中，大亨贞，雷雨之动满盈。"><a href="#动乎险中，大亨贞，雷雨之动满盈。" class="headerlink" title="动乎险中，大亨贞，雷雨之动满盈。"></a>动乎险中，大亨贞，雷雨之动满盈。</h4><p>震动于下，坎险于上，方险而动，阳刚不为难阻，体天之健行以出而有功，所以具四德而首出咸通，得性命之正。震雷发乎地中，坎雨行乎天位，鼓动积阴而为之主，虽一阴复上，不为衰桡，得其正则于物无不利也。此释元亨利贞之义。  </p>
<h4 id="天造草昧，宜建侯而不宁。"><a href="#天造草昧，宜建侯而不宁。" class="headerlink" title="天造草昧，宜建侯而不宁。"></a>天造草昧，宜建侯而不宁。</h4><p>此以人事释“勿用有攸往，利建侯”之义。天造犹言天运，谓天欲开治之时也。草，草创也。昧，蒙昧也。宁，谓安意坦行也。一阳起于阴中，王业草创之象。九五虽居尊位，而在群阴之中，万物未睹，昧于所从，于斯时也，所恃者初九动而有为，宜建之为侯，以感人心而济险，未得快意决往，遽求定以自为功也。  </p>
<p><code>：震之一阳交二阴之下，坎之一阳陷二阴之中，险也。然若上不失其正，下应九五而奋进，则积阴可彻，事功可期而成。</code>  </p>
<h4 id="象曰：云雷，屯，君子以经纶。"><a href="#象曰：云雷，屯，君子以经纶。" class="headerlink" title="象曰：云雷，屯，君子以经纶。"></a>象曰：云雷，屯，君子以经纶。</h4><p>坎不言水而言云者，当屯之世，阴阳初交，雨未即降，所谓屯其膏也。经者，理其绪而分之。纶者，比其绪而合之。雷以开导晦蒙，分阴阳之纪；云以翕合阴阳，联离异之情。经纶运于一心，不恤艰难，以济险阻，君子用屯道之不宁者，以拨乱反治。若时际平康，可以端拱而治，则坦然与天下利见，无事图难行险，自屯以屯天下矣。  </p>
<p><code>：经纶以正物情克己欲。</code></p>
<h4 id="初九，磐桓，利居贞，利建侯。"><a href="#初九，磐桓，利居贞，利建侯。" class="headerlink" title="初九，磐桓，利居贞，利建侯。"></a>初九，磐桓，利居贞，利建侯。</h4><p>磐，大石。桓，邮亭表木，午贯交植，若今之华表，皆不动者。初九，一阳处三阴之下，坚立不可动摇，潜而未行，故有此象，所谓勿用攸往也。居贞之利，志之定也。利建侯，九五宜建之以为侯也。建侯得正，则君民交受利矣。  </p>
<h4 id="象曰：虽磐桓，志行正也。以贵下贱，大得民也。"><a href="#象曰：虽磐桓，志行正也。以贵下贱，大得民也。" class="headerlink" title="象曰：虽磐桓，志行正也。以贵下贱，大得民也。"></a>象曰：虽磐桓，志行正也。以贵下贱，大得民也。</h4><p>磐桓而安处于下，未足以行其正也。然为震之主，当屯难之世，欲震动群阴，与之交感，以济九五于险，则志在行正，而非坐视时艰，不思有为。若其伏处阴下，则欲得三阴之心而与俱动耳，阳贵阴贱，阳君阴民，守侯度以率民事主，所以宜建之为侯也。  </p>
<h4 id="六二，屯如邅zhan如，乘马班如，匪寇婚媾。女子贞不字，十年乃字。"><a href="#六二，屯如邅zhan如，乘马班如，匪寇婚媾。女子贞不字，十年乃字。" class="headerlink" title="六二，屯如邅zhan如，乘马班如，匪寇婚媾。女子贞不字，十年乃字。"></a>六二，屯如邅zhan如，乘马班如，匪寇婚媾。女子贞不字，十年乃字。</h4><p>邅，迟回不进。车驾四马曰乘。屯阳御四阴以动而涉险，故三言乘马。班，相别而往也。春秋传：“有班马之声。”女子许嫁而字，初阳震动欲出，而二以阴居其上，止之不进，与初异志，如乘马不相随而分岐路，盖疑初九之为寇己也。夫阳欲交阴以成生物之功，岂其相寇哉？欲相与为婚媾尔。而二倚其得中，不与之交，如女子年已及期，义当有字，而亢志不字；至于九五，阳已居尊，而下与相应，乃不得已顺以从之，如冯衍幅巾而降光武，时已过矣。所以犹为贞者，得位居中，非为邪也。  </p>
<h4 id="象曰：六二之难，乘刚也。十年乃字，反常也。"><a href="#象曰：六二之难，乘刚也。十年乃字，反常也。" class="headerlink" title="象曰：六二之难，乘刚也。十年乃字，反常也。"></a>象曰：六二之难，乘刚也。十年乃字，反常也。</h4><p>屯之所以为难生者，二掩初，上掩五，使不得升也。阴阳交以成生物之功，常也。女子之贞，非以不字为贞，乘刚不相下，阴志之变也。上应九五，乃反乎常。故虽晚而犹不失其正。十年数之极也，天道十年而—改。  </p>
<h4 id="六三，即鹿无虞，惟入于林中。君子几，不如舍，往吝。"><a href="#六三，即鹿无虞，惟入于林中。君子几，不如舍，往吝。" class="headerlink" title="六三，即鹿无虞，惟入于林中。君子几，不如舍，往吝。"></a>六三，即鹿无虞，惟入于林中。君子几，不如舍，往吝。</h4><p>君猎，虞人翼兽以待射；无虞，鹿不可必得也。林中，车絓gua马阻之地。舍，止也。六三当震体之成，而为进爻，上六穷阴不相应，坎险在前，往无所获，而有所碍，故有此象。三柔而无锐往之象，类知几而能止者，故可勉以君子之道。然体震而躁进，不保其能舍，则有往吝之忧。穷于己之谓吝。  </p>
<h4 id="象曰：“即鹿无虞”，以从禽也。君子舍之，往吝穷也。"><a href="#象曰：“即鹿无虞”，以从禽也。君子舍之，往吝穷也。" class="headerlink" title="象曰：“即鹿无虞”，以从禽也。君子舍之，往吝穷也。"></a>象曰：“即鹿无虞”，以从禽也。君子舍之，往吝穷也。</h4><p>求进而不知险，惟贪于从禽而躁动不已。自非君子，能无吝以致穷乎？<br>六四，乘马 ，求婚媾，往吉，无不利。<br>四与初应，而又上承九五，不专有所适，故有班如之象。然柔得位而为退爻，始虽疑而终必决往，与初为正应。求婚媾，初来求也。柔而得正，初所宜求；求而必往，四之顺德。阳动而有功、必得阴之顺受，而后生化以成，于己为吉，于物为无不利矣。  </p>
<h4 id="象曰：求而往，明也。"><a href="#象曰：求而往，明也。" class="headerlink" title="象曰：求而往，明也。"></a>象曰：求而往，明也。</h4><p>四有可求之美，初有待往之情，明于其当然，终解班如之惑。君臣朋友之际，审于所从，则无不利而吉。  </p>
<h4 id="九五，屯其膏，小贞吉，大贞凶。"><a href="#九五，屯其膏，小贞吉，大贞凶。" class="headerlink" title="九五，屯其膏，小贞吉，大贞凶。"></a>九五，屯其膏，小贞吉，大贞凶。</h4><p>膏，泽也，水之润物者也。贞，正物之谓。九五虽有阳刚中正之德，而为上六所掩，陷于险中，无能利于所往。盖雷动云兴，时雨不能降之象。于斯时也，委屏辅之任于初九，而因其可为者，小试正物之功，则满盈之经纶，徐收后效而吉矣。如一旦求大正于物，阴险争衡而不解，必至于凶。故虽仁义之美名，不可一旦而袭取，如春初茁芽，始出于地，遽尔茂盛，必为疾风寒雨所摧，初九微阳，不能入险而相援也。  </p>
<h4 id="象曰：“屯其膏”，施未光也。"><a href="#象曰：“屯其膏”，施未光也。" class="headerlink" title="象曰：“屯其膏”，施未光也。"></a>象曰：“屯其膏”，施未光也。</h4><p>为阴所蔽也。  </p>
<h4 id="上六，乘马班如，泣血涟如。"><a href="#上六，乘马班如，泣血涟如。" class="headerlink" title="上六，乘马班如，泣血涟如。"></a>上六，乘马班如，泣血涟如。</h4><p>阳方兴而已履中位，上六独怀异志以相难。初既得民，五膏盈满，岂能终遏之哉？时过势倾，惟自悲泣而已。陨泪无声曰“泣血”。  </p>
<h4 id="象曰：“泣血涟如”，何可长也！"><a href="#象曰：“泣血涟如”，何可长也！" class="headerlink" title="象曰：“泣血涟如”，何可长也！"></a>象曰：“泣血涟如”，何可长也！</h4><p>阴留于阳生之后，势不能久，故消沮而悲泣。能建侯而得民，可不以之为忧矣。  </p>
<p><code>：六二“邅如”、六三“往吝”、九五“屯其膏”、上六“泣血”，阳之驱散群阴而立事功，迂回百折，乘时乃终可成。</code></p>

        <!--/add tags in index-->

    </div>

    
    
    
      <br>
      <div align="center" class="mobileHide">
        <img src="data:image/png;base64,iVBORw0KGgoAAAANSUhEUgAAAK4AAACuCAAAAACKZ2kyAAABwklEQVR42u3aSY6DQAwF0Nz/0vQBksC3TVVQ69UKIYYHC8tDvV7xOt7W5MrkOaOFi4s75h6nK3lB8uJvz8wNuLi4+7nniPdrjsFKnv/1PC4u7oO5d2UmuLi4/4NbLX4mvwMXF/e33Go6kpcr5/curNVwcXEH3DxBWXe8pL+Li4vb4vbaGdXQ0wteH+7CxcXdwu0NQnrxMm+FXIxjcXFxt3B7I89egZS3Yy5+DS4u7jLuJLj0ipnJsBYXF3c/t9ruzANQb4PXh2NcXNwt3OqAM3/xPIUq12q4uLg3cXsFT7V0ST4sGcTi4uLu4fbCUzXw9dBR3MXFxV3ArSYxeWjrjV0v3oKLi7uFm7PmO7+qH38Rd3FxcRdzJ8RqkKqmShczYVxc3GXcHrG6naI6jCn0d3FxcZdxkyZpL2XJB6vl4gcXF3cLt9cA7bGqqQ8uLu4e7lFc1aZqfm/0Mbi4uFu4k3bnXS3UaiKFi4u7h1sNXpORSe88Li7ur7h5oKluv6hG0KhWw8XFfSS3HIDiT2p2TXBxcR/DTRoc88bHDSkOLi5ui5sUP/m4pdr+yJMnXFzcPdxJczMZlkyGKKP+Li4ubof7B1xbe4oGqwveAAAAAElFTkSuQmCC" text="/%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E5%B1%AF">
        <h4>移动设备 扫码阅读</h4>
      </div>
    <!--/add readqr in post-->
      
  <div class="popular-posts-header">相似文章</div>
  <ul class="popular-posts">
    <li class="popular-posts-item">
      <div class="popular-posts-title"><a href="/article/51321.html" rel="bookmark">船山文集《周易内传》坤 卦辞</a></div>
    </li>
    <li class="popular-posts-item">
      <div class="popular-posts-title"><a href="/article/26593.html" rel="bookmark">船山文集《周易内传》坤 文言</a></div>
    </li>
    <li class="popular-posts-item">
      <div class="popular-posts-title"><a href="/article/54489.html" rel="bookmark">船山文集《周易内传》蒙</a></div>
    </li>
    <li class="popular-posts-item">
      <div class="popular-posts-title"><a href="/article/31633.html" rel="bookmark">船山文集《周易内传》坤 象辞、爻辞</a></div>
    </li>
    <li class="popular-posts-item">
      <div class="popular-posts-title"><a href="/article/16145.html" rel="bookmark">船山文集《周易内传》坤 彖辞</a></div>
    </li>
  </ul>

        

<div>
<ul class="post-copyright">
  <li class="post-copyright-author">
    <strong>文章作者： </strong>知诺
  </li>
  <li class="post-copyright-link">
    <strong>文章链接：</strong>
    <a href="https://www.rixin.site/article/12753.html" title="船山文集《周易内传》屯">https://www.rixin.site/article/12753.html</a>
  </li>

  <li class="post-copyright-license">
    <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

        

  <div class="followme">
    <p>欢迎订阅或关注</p>

    <div class="social-list">

        <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
        </div>

        <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
        </div>
    </div>
  </div>


      <footer class="post-footer">
          
          <div class="post-tags">
              <a href="/tags/%E9%98%B4%E9%98%B3/" rel="tag"><i class="fa fa-tag"></i> 阴阳</a>
              <a href="/tags/%E5%85%AD%E5%8D%81%E5%9B%9B%E5%8D%A6/" rel="tag"><i class="fa fa-tag"></i> 六十四卦</a>
              <a href="/tags/%E5%91%A8%E6%98%93/" rel="tag"><i class="fa fa-tag"></i> 周易</a>
              <a href="/tags/%E7%8E%8B%E5%A4%AB%E4%B9%8B/" rel="tag"><i class="fa fa-tag"></i> 王夫之</a>
              <a href="/tags/%E5%9B%BD%E5%AD%A6/" rel="tag"><i class="fa fa-tag"></i> 国学</a>
              <a href="/tags/%E5%B1%AF%E5%8D%A6/" rel="tag"><i class="fa fa-tag"></i> 屯卦</a>
          </div>

        
  <div class="post-widgets">
        <div id="needsharebutton-postbottom">
          <span class="btn">
            <i class="fa fa-share-alt" aria-hidden="true"></i> 分享至
          </span>
    </div>
 <!--/add needmoreshare2 in post-->
  </div>


        
    <div class="post-nav">
      <div class="post-nav-item">
    <a href="/article/55049.html" rel="prev" title="分享：中医修正 - 天赦话阴阳">
      <i class="fa fa-chevron-left"></i> 分享：中医修正 - 天赦话阴阳
    </a></div>
      <div class="post-nav-item">
    <a href="/article/54489.html" rel="next" title="船山文集《周易内传》蒙">
      船山文集《周易内传》蒙 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          
    <div class="comments" id="valine-comments"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-4"><a class="nav-link" href="#屯。元亨利贞，勿用有攸往，利建侯。"><span class="nav-text">屯。元亨利贞，勿用有攸往，利建侯。</span></a></li><li class="nav-item nav-level-4"><a class="nav-link" href="#彔曰：屯，刚柔始交而难生。"><span class="nav-text">彔曰：屯，刚柔始交而难生。</span></a></li><li class="nav-item nav-level-4"><a class="nav-link" href="#动乎险中，大亨贞，雷雨之动满盈。"><span class="nav-text">动乎险中，大亨贞，雷雨之动满盈。</span></a></li><li class="nav-item nav-level-4"><a class="nav-link" href="#天造草昧，宜建侯而不宁。"><span class="nav-text">天造草昧，宜建侯而不宁。</span></a></li><li class="nav-item nav-level-4"><a class="nav-link" href="#象曰：云雷，屯，君子以经纶。"><span class="nav-text">象曰：云雷，屯，君子以经纶。</span></a></li><li class="nav-item nav-level-4"><a class="nav-link" href="#初九，磐桓，利居贞，利建侯。"><span class="nav-text">初九，磐桓，利居贞，利建侯。</span></a></li><li class="nav-item nav-level-4"><a class="nav-link" href="#象曰：虽磐桓，志行正也。以贵下贱，大得民也。"><span class="nav-text">象曰：虽磐桓，志行正也。以贵下贱，大得民也。</span></a></li><li class="nav-item nav-level-4"><a class="nav-link" href="#六二，屯如邅zhan如，乘马班如，匪寇婚媾。女子贞不字，十年乃字。"><span class="nav-text">六二，屯如邅zhan如，乘马班如，匪寇婚媾。女子贞不字，十年乃字。</span></a></li><li class="nav-item nav-level-4"><a class="nav-link" href="#象曰：六二之难，乘刚也。十年乃字，反常也。"><span class="nav-text">象曰：六二之难，乘刚也。十年乃字，反常也。</span></a></li><li class="nav-item nav-level-4"><a class="nav-link" href="#六三，即鹿无虞，惟入于林中。君子几，不如舍，往吝。"><span class="nav-text">六三，即鹿无虞，惟入于林中。君子几，不如舍，往吝。</span></a></li><li class="nav-item nav-level-4"><a class="nav-link" href="#象曰：“即鹿无虞”，以从禽也。君子舍之，往吝穷也。"><span class="nav-text">象曰：“即鹿无虞”，以从禽也。君子舍之，往吝穷也。</span></a></li><li class="nav-item nav-level-4"><a class="nav-link" href="#象曰：求而往，明也。"><span class="nav-text">象曰：求而往，明也。</span></a></li><li class="nav-item nav-level-4"><a class="nav-link" href="#九五，屯其膏，小贞吉，大贞凶。"><span class="nav-text">九五，屯其膏，小贞吉，大贞凶。</span></a></li><li class="nav-item nav-level-4"><a class="nav-link" href="#象曰：“屯其膏”，施未光也。"><span class="nav-text">象曰：“屯其膏”，施未光也。</span></a></li><li class="nav-item nav-level-4"><a class="nav-link" href="#上六，乘马班如，泣血涟如。"><span class="nav-text">上六，乘马班如，泣血涟如。</span></a></li><li class="nav-item nav-level-4"><a class="nav-link" href="#象曰：“泣血涟如”，何可长也！"><span class="nav-text">象曰：“泣血涟如”，何可长也！</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
    <img class="site-author-image" itemprop="image" alt="知诺"
      src="/images/logoV_s.png">
  <p class="site-author-name" itemprop="name">知诺</p>
  <div class="site-description" itemprop="description">易知 简能</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">245</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">184</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="https://github.com/budaig" title="GitHub → https://github.com/budaig" rel="noopener" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https://weibo.com/budaig" rel="noopener" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener" target="_blank"><i class="fa fa-envelope fa-fw"></i>E-Mail</a>
      </span>
  </div>


  <div class="links-of-blogroll motion-element">
    <div class="links-of-blogroll-title"><i class="fa fa-link fa-fw"></i>
      Links
    </div>
    <ul class="links-of-blogroll-list">
        <li class="links-of-blogroll-item">
          <a href="https://www.rixin.site" title="https://www.rixin.site">日新知</a>
        </li>
        <li class="links-of-blogroll-item">
          <a href="https://www.daheng3.top" title="https://www.daheng3.top" rel="noopener" target="_blank">童趣畅想</a>
        </li>
    </ul>
  </div>

      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        <div class="copyright">
  
  &copy; 2016 - 
  <span itemprop="copyrightYear">2021</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder"><a href="/">日新知</a></span>
</div>
  <div class="powered-by">
    Hosted by <a target="_blank" rel="external nofollow" href="https://pages.coding.me"><b>Coding Pages</b></a>
  </div>
  <span class="post-meta-divider">|</span>
  <div class="theme-info">Theme - <a href="https://mist.theme-next.org" class="theme-link" rel="noopener" target="_blank">NexT.Mist</a>
  </div>
<script src="/lib/needsharebutton/needsharebutton.js"></script>
<script>
    pbOptions = {};
      pbOptions.iconStyle = "default";
      pbOptions.boxForm = "horizontal";
      pbOptions.position = "bottomCenter";
      pbOptions.networks = "Weibo,Wechat,Douban,QQZone,Twitter,Facebook,Reddit,Evernote";
    new needShareButton('#needsharebutton-postbottom', pbOptions);
</script>
 <!--/add needmoreshare2 in post-->

        








      </div>
    </footer>
  </div>

  
  
  <script color='0,0,255' opacity='0.18' zIndex='-1' count='88' src="/lib/canvas-nest/canvas-nest.min.js"></script>
  <script src="/lib/anime.min.js"></script>
  <script src="/lib/pjax/pjax.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="//cdn.jsdelivr.net/npm/lozad@1/dist/lozad.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/muse.js"></script>


<script src="/js/next-boot.js"></script>

<script src="/js/bookmark.js"></script>

  <script>
var pjax = new Pjax({
  selectors: [
    'head title',
    '#page-configurations',
    '.content-wrap',
    '.post-toc-wrap',
    '.languages',
    '#pjax'
  ],
  switches: {
    '.post-toc-wrap': Pjax.switches.innerHTML
  },
  analytics: false,
  cacheBust: false,
  scrollTo : !CONFIG.bookmark.enable
});

window.addEventListener('pjax:success', () => {
  document.querySelectorAll('script[data-pjax], script#page-configurations, #pjax script').forEach(element => {
    var code = element.text || element.textContent || element.innerHTML || '';
    var parent = element.parentNode;
    parent.removeChild(element);
    var script = document.createElement('script');
    if (element.id) {
      script.id = element.id;
    }
    if (element.className) {
      script.className = element.className;
    }
    if (element.type) {
      script.type = element.type;
    }
    if (element.src) {
      script.src = element.src;
      // Force synchronous loading of peripheral JS.
      script.async = false;
    }
    if (element.dataset.pjax !== undefined) {
      script.dataset.pjax = '';
    }
    if (code !== '') {
      script.appendChild(document.createTextNode(code));
    }
    parent.appendChild(script);
  });
  NexT.boot.refresh();
  // Define Motion Sequence & Bootstrap Motion.
  if (CONFIG.motion.enable) {
    NexT.motion.integrator
      .init()
      .add(NexT.motion.middleWares.subMenu)
      .add(NexT.motion.middleWares.postList)
      .bootstrap();
  }
  NexT.utils.updateSidebarPosition();
});
</script>




  
  <script data-pjax>
    (function(){
      var canonicalURL, curProtocol;
      //Get the <link> tag
      var x=document.getElementsByTagName("link");
		//Find the last canonical URL
		if(x.length > 0){
			for (i=0;i<x.length;i++){
				if(x[i].rel.toLowerCase() == 'canonical' && x[i].href){
					canonicalURL=x[i].href;
				}
			}
		}
    //Get protocol
	    if (!canonicalURL){
	    	curProtocol = window.location.protocol.split(':')[0];
	    }
	    else{
	    	curProtocol = canonicalURL.split(':')[0];
	    }
      //Get current URL if the canonical URL does not exist
	    if (!canonicalURL) canonicalURL = window.location.href;
	    //Assign script content. Replace current URL with the canonical URL
      !function(){var e=/([http|https]:\/\/[a-zA-Z0-9\_\.]+\.baidu\.com)/gi,r=canonicalURL,t=document.referrer;if(!e.test(r)){var n=(String(curProtocol).toLowerCase() === 'https')?"https://sp0.baidu.com/9_Q4simg2RQJ8t7jm9iCKT-xh_/s.gif":"//api.share.baidu.com/s.gif";t?(n+="?r="+encodeURIComponent(document.referrer),r&&(n+="&l="+r)):r&&(n+="?l="+r);var i=new Image;i.src=n}}(window);})();
  </script>




  
<script src="/js/local-search.js"></script>













    <div id="pjax">
  

  


<script>
NexT.utils.loadComments(document.querySelector('#valine-comments'), () => {
  NexT.utils.getScript('//unpkg.com/valine/dist/Valine.min.js', () => {
    var GUEST = ['nick', 'mail', 'link'];
    var guest = 'nick,mail,link';
    guest = guest.split(',').filter(item => {
      return GUEST.includes(item);
    });
    new Valine({
      el         : '#valine-comments',
      verify     : false,
      notify     : false,
      appId      : '6RhYnLpY01UcXsbPoCPXpXA2-gzGzoHsz',
      appKey     : 'OndGsvjtin0exLtIkQLbsOhf',
      placeholder: "闻言如见其人",
      avatar     : 'mm',
      meta       : guest,
      pageSize   : '10' || 10,
      visitor    : false,
      lang       : '' || 'zh-cn',
      path       : location.pathname,
      recordIP   : false,
      serverURLs : ''
    });
  }, window.Valine);
});
</script>

    </div>
</body>
</html>
